---
title: "Neler Yapıyorum? Aklımda Neler Var? #1"
date: "2021-01-23"
coverImage: ""
category: ["Kişisel"]
---

Eski blogumda bu tarz bir yazı dizisi paylaşıyordum. Bu yazılar ile aslında rapor verip biraz iç döküyordum. Aslında bu şekilde insanlarla etkileşim halinde kalıp neler yaptığım ve yapacaklarım üzerinden ufak bir bilgi geçiyorum. Bu yazıları ayda bir defa yayınlama gibi bir düşüncem var. Bu şekilde ilerleyen zamanlarda dönüp bu yazıları okuduğumda bu zamanları hatırlamam için de bir yardımcı olacaktır.

# Neler yapıyorum?

Aslında geçtiğimiz hafta aynı zamanda final haftam olduğundan dolayı benim için çok yoğun bir haftaydı. Hemen bir günümden bahsetmek istiyorum.

- 11:00'da toplantı.
- 4 saat mesai.
- Mesai'den sonra olursa toplantı.
- Kalan diğer saatlerde ise ders çalışma.
- Varsa eğer başka kişilerle tanışmak için yapılan görüşmeler.

Bu tempoda bir hayat olunca insan ister istemez yoruluyor. Bu tempo bittikten sonra da büyük ihtimal kendimi boşlukta hissedeceğim.

Blogumda yeni bir API servisi yazdım. Bu API servisinde şimdilik sadece yazıyı beğenme butonunda kullanıyorum. Büyük ihtimal ilerleyen zamanlarda abone olma bölümü için özel bir form hazırlarım. O zaman API'deki servisler çoğalacaktır.

[Bir önceki yazımda](/blog/hadi-yelken-acalim-yeni-deneyimleri) mobil uygulama yayımlayıp onlara ASO çalışmaları yaparak biraz da mobil uygulama pazarına giriş yapmak istediğimi belirtmiştim. Bunun için bir kaç adım atıp varolan uygulamalarımda durum analizini yaptım. Ayriyeten _google play console_ hesap açtım. Aslında ilk uygulamamı yayımlamak için sadece bir kaç geliştirmeler yapıp pazar için içerikleri ve görüntüleri hazırlamak olacaktır.

Üniversite'de "Proje 2" dersi kapsamında **gRPC** ile bir proje yaptım. Şu an projenin teslimi üzerinde çalışmalar yapıyorum. Belki ilerleyen günlerde bunun hakkında Türkçe bir içerik hazırlayıp yayınlarım. Çünkü kaynak konusunda ciddi sıkıntılar var.

# Neler Yapacağım?

Aslında ilk sırada **test yazmak** olacak. Hem yurt dışında test yazma konusuna ciddi bir önem verdiklerini gözlemledim hem de çalıştığım şirkette test yazma konusunda ilk adımlar atıldı. Bu yüzden önümüzdeki günlerde test üzerine birtakım çalışmalarım olacak. Bunun için yine bir yazı yayımlayıp belki örnek bir proje üzerinden bir anlatım yapabilirim.

Pandemi boyunca sektörden insanlarla tanışıp onlar ile sohbet etmeye ve aklımda olan bir kaç soruyu soruyorum. Birkaç gün önce **Alpcan Aydın** ([@alpcanaydin](https://twitter.com/alpcanaydin)) ile bir görüşme yaptık. Güzel bir sohbetin ardından bana bir fikir önerdi. "Neden bu konuşmaları bir blog şeklinde yayınlamıyorsun? Belki başkaları senin sorduğun sorulardan veya sohbetten yararlanmak ister" dedi ve aslında güzel bir fikir. Bunun hakkında biraz daha düşünmek istiyorum. Cepte olan bir fikir :)

Paylaşmayı düşündüğüm mobil uygulamalar üzerinde birtakım geliştirmeler yapıp pazara hazır hale getireceğim. Yavaş yavaş yayına çıkıp bunlar için analizler ve senaryolar çıkaracağım. Bu şekilde güzel bir deneyim elde ettikten sonra tüm bilgileri açık bir şekilde paylaşmayı planlıyorum.

Aynı zamanda gönüllü olarak çalışacağım bir side-project üzerinde geliştirmelere başlayacağım. Projedeki diğer kişiler farklı ülkede olduğundan dolayı ortak dil İngilizce olacak. Bu aslında benim için çok iyi bir durum. Aslında beni bu projeye önerdiği için **Şeyma Mektepli** ([@SMektepli](https://twitter.com/SMektepli))'ye teşekkürlerimi iletiyorum.

Aslında blogda teknik paylaşımlar yapmayı da planlıyorum. Ama bu yönümün iyi olduğunu bilmediğimden dolayı fazla sıcak yaklaşamıyorum. Bunun yerine belki deneyimlerimi ve ufak kod parçaları ile birlikte yoğurup paylaşırım.
